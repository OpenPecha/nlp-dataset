༄། །​འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པའི་མན་ངག་ཟབ་མོ་བཞུགས།༄༅༅། །​སྲིད་པ་གསུམ་གྱི་བླ་མ་ལ་ཕྱག་འཚལ་ལོ། །​འཕགས་པ་ཀླུ་སྒྲུབ་ཞལ་སྔ་ནས། །​བཀོད་པར་གྱུར་པ་རྩ་བའི་མཛོད། །​སེམས་ཅན་ཀུན་ལ་རྗེས་བརྩེ་བས། །​བདག་གིས་རབ་ཏུ་བརྗོད་པར་བྱ། །​ཀ་ན་ཀ་པཉྩདྒི་བླངས་ནས་ཨ་ལམ་བུ་ཥ་དང་། ཆང་གི་ས་བོན་དང་། །​སྒེའུ་གཤེར་དང་། པི་བི་ལིང་གི་ས་བོན་དང་། འདི་རྣམས་ཀཉྫི་ཀ་དང་བཏགས་ནས་བྲིཥ་ཎ་ལ་བྱུགས་ན། ཀུ་རཎྜ་སེལ་བར་བྱེད་དོ། །​མ་ཧེའི་མར་སར་དང་ནས་ཀྱི་ཕྱེ་དང་། ནཱ་ག་བ་ལ་དང་། ཤུ་དག་དང་། ཨ་ཏི་བ་ལཱ་དང་།བ་ལྔ་དང་། འདི་དག་ཐམས་ཅད་གཅིག་ཏུ་བྱས་ནས་ཉེད་པར་བྱས་ན་སྦོམ་པོར་བྱེད་པའི་མཆོག་གོ། །​གཏུན་ཤིང་ལྟ་བུར་འགྱུར་རོ། །​མར་སར་དང་། ཤུ་དག་དང་། རུ་རྟ་དང་། བ་ལཱ་དང་། །​ནཱ་ག་བ་ལཱ་རྣམས་ཀྱིས་ནུ་མ་མཆོག་ཏུ་མཉེས་ན་དེ་ཡིས་བུམ་པ་ལྟ་བུར་འགྱུར་རོ། །​ན་མཿས་བ་རཱ་ཎཾ་ཧ་རི་དྲ་སྭཱ་ཧཱ། སོ་རྩི་ལ་ལན་བདུན་བསྔགས་པ་བྱས་ནས་གང་ལ་བྱིན་པ་དེ་དབང་དུ་འགྱུར་རོ། །​ཚངས་མ་དང་། ཤུ་དག་དང་། བཱ་མ་དང་། པི་པི་ལིང་དང་། སྦྲང་རྩི་དང་། རྒྱམ་ཚ་དང་། སིང་ལྡེང་རྣམས་མཚན་མོ་བདུན་གྱི་ཉེ་བར་སྦྱོར་བས་ངག་མི་གསལ་བ་དག་པར་འགྱུར་རོ། །​བྱི་དང་གའི་སྙིང་པོ་སྲང་གཅིག །​ཨ་རུ་ར་སྲང་གཅིག །​བ་རུ་ར་སྲང་གཅིག་དང་། བུ་རམ་སྲང་དྲུག་སྟེ་འདི་དག་མཉམ་པ་ཆུ་དང་བཅས་པ་ཟོས་ན། རླུང་ནད་མ་ལུས་པ་སེལ་བར་ཐེ་ཚོམ་མེད། ཚངས་པའི་དབྱུག་པ་དང་། ཤུ་དག་དང་། རུ་རྟ་དང་། པྲི་ཡང་ཀུ་དང་། ནཱ་ག་གེ་སར་རྣམས། སོ་རྩི་དང་བཅས་པ་བུད་མེད་ལ་བྱིན་ན་གཞན་གྱིས་དབང་དུ་བྱེད་པར་འགྱུར་རོ། །​སྐར་མ་རྒྱལ་ལ་མྱོས་བྱེད་ཀྱི་འབྲས་བུ་བླངས་ཏེ། སྐར་མ་སྐག་ལ་ཤུན་པ་དང་། སྐར་མ་མེ་བཞི་ལ་འདབ་མ་དང་། སྐར་མ་ནག་པ་ལ་མེ་ཏོག་དང་། སྐར་མ་སྣུབས་ལ་རྩ་བ་རྣམས་བླངས་ཏེ། འདི་རྣམས་ཕྱེ་མར་བྱས་ནས་སྦྲང་དང་ལྷན་ཅིག་རིལ་བུ་བྱས་ཏེ། རས་ཀྱིས་བཅིངས་བ་ས་ན་ཙོ་ནས་དྲིལ་ཏེ་བརྡུངས་ནས་ཕྱེ་མར་བྱས་ཏེ། སོ་རྩི་དང་མཉམ་དུ་གང་ལ་བྱིན་པ་དེ་ཐམས་ཅད་མོད་ལ་དབང་དུ་འགྱུར་རོ། །​ཧྲཱིཾ་གྷུཾ་བི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ་སྭཱ་ཧཱ། སྔགས་འདི་འདབ་མ་ལ་བྲིས་ནས་གང་ལ་བྱིན་པ་དེའི་ཉིན་གཅིག་པ་དང་། ཉིན་གཉིས་པ་དང་། ཉིན་གསུམ་པ་དང་།རིམས་མི་བཟད་པ་སེལ་བར་བྱེད་དོ། །​ན་མོ་རཏྣ་ཏྲ་ཡཱ་ཡ། ན་མ་ཨརྻཱ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭ་ཡ། མ་ཧཱ་སཏྭ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཀ་རི་ཀ་རི། བི་ཀ་རེ་སྟ་མ་བྷ་ནི་བི་ཀ་རེ་སྟམ་བྷ་ནི། སརྦ་རོ་ག་པྲ་ཤ་མ་ནི་སྭཱ་ཧཱ། སྔགས་འདི་ལན་ཉི་ཤུ་རྩ་གཅིག་བཟླས་ཏེ། ཁ་ལ་བྱབས་ཤིང་། གོས་ལ་མདུད་པ་བྱས་ནས་རྒྱལ་པོའི་ཕོ་བྲང་དུ་ཞུགས་ན་རྒྱལ་པོ་ཁྲོས་པ་རབ་ཏུ་དང་བར་འགྱུར་རོ། །​བ་ལང་གི་སོ་དང་བྱ་རོག་གི་བྲུན་མཉམ་པར་བཏགས་ཏེ། གང་གི་མགོ་ལ་གཏོར་བ་དེ་ཐམས་ཅད་དབང་དུ་འགྱུར་རོ། །​ཡུངས་ཀར་དཀར་པོ་དང་། ཤི་བ་ནི་རྨཱ་ལྱ། གང་གི་ཁྱིམ་དུ་བཞག་ན་དེ་སྐྲོད་པར་བྱེད་དོ། །​སཱ་ཁོ་ཊ་ཀའི་རྩ་བ་དང་། བ་རུ་རའི་རྩ་བ་གཅིག་ཏུ་བྱས་ནས་གང་གི་ཁྱིམ་དུ་བཞག་ན་དེའི་ཁྱིམ་དུ་རྟག་ཏུ་འཐབ་མོ་འབྱུང་ངོ། །​ལྒ་དང་། པི་པི་ལིང་དང་། ཕོ་བ་རིས་དང་། འཇམ་འབྲས་དང་། ཡུང་བ་དང་། སྐྱེར་པ་དང་། རྒྱམ་ཚ་དང་། རིའི་བིལྦ་དང་། རྒྱ་སྤོས་ཀྱི་རྩ་བ་དང་། སཾ་ཁྱ་ནཱ་བྷི་སྟེ། འདི་དག་ཐམས་ཅད་ཆུ་ལ་བཏགས་ཏེ་མིག་སྨན་བྱས་ན། རབ་རིབ་མ་ལུས་པ་སེལ་བར་བྱེད་དོ།ཝཱ་ཀུ་ཛི་ཀཱ་བྲི་གང་དང་། རྒྱམ་ཚ་དང་། རའི་འོ་མ་ཆ་མཉམ་པ་བྱས་ནས། བ་ལང་གི་ཆུ་དང་མཉམ་པར་སྦྱར་ཏེ་ཟངས་ཀྱི་སྣོད་དུ་བཞག་ནས། དེ་ལུས་ལ་དྲིལ་ཕྱི་བྱས་ན་མཛེ་ནད་མ་ལུས་པ་སེལ་བར་བྱེད་དོ། །​ལྕགས་ཀྱི་ཕྱེ་མ་དང་། མཾ་སཱ་ཀ་ཥྚ་དང་། དེ་བཞིན་དུ་སྐྱུ་རུ་རའི་འབྲས་བུ་དང་། ཁུ་བ་སྲང་བཅུ་དང་། ཁུ་བ་དེས་བསྒོས་ནས་ཉི་མ་ལ་བཞག་སྟེ། སླར་ཡང་ཝཱ་གུ་ཛི་ཀཱའི་ཕྱེ་མ་ཞོ་གང་བྱས་ནས་དཀྲུགས་ཏེ། རྒས་པ་འོ་མའི་བཟའ་བ་དང་ལྷན་ཅིག་ཟོས་ན་ཞག་བདུན་གྱིས་མཛེ་ནད་སེལ་པར་བྱེད་དོ། །​དེ་ཡང་གལ་ཏེ་ལས་ཀྱི་དབང་གིས་ན་མི་འགྲུབ་པོ། །​དེ་བཞིན་དུ་སྐྱུ་རུ་ཆ་བཅུ་དང་། བྱི་ཏང་ག་ཆ་ལྔ་དང་། ཨ་རུ་ར་ཆ་བཅུ་དང་། ཙི་ཏྲ་ཀ་ཆ་ལྔ་དང་། ཝཱ་གུ་ཛི་ཆ་བདུན་དང་། ལྕགས་ཕྱེ་ཆ་བརྒྱད་དང་། ར་མོ་ཤག་ཆ་དགུ་དང་། ཏིལ་མར་བསྲེས་པ་ཟླ་བ་གཅིག་གིས་སྐྲ་དཀར་འཇོམས་སོ། །​འདི་ནི་བྱུག་པ་མདོར་བསྡུས་པའོ། །​བྱེའུ་ཁཉྫ་རཱི་ཊའི་རུས་པ་དང་། སྦྲུལ་གྱི་མགྲིན་པའི་བགས་པ་དང་། ཤིང་གང་ལ་སྦྱིན་པའི་བདུག་པ་དེ་ཤིང་དེའི་དྲུང་དུ་མཉམ་པར་དོར་རོ། །​བྱེའུ་ཁཉྫ་རཱི་ཊའི་ཤ་དང་སྦྲང་རྩི་ལྷན་ཅིག་སྦྱར་ཏེ། བྱ་བའི་དུས་སུ་སྐྱེ་གནས་ལ་བྱུགས་ཏེ། བུད་མེད་གང་ལ་སྐྱེས་བུ་མངོན་པར་བསྒྲོད་པར་བྱེད་ན་དེ་དང་པོ་བཞིན་དུ་སྐྱེས་པ་དེའི་བུར་འགྱུར་རོ། །​དགོན་པའི་འུག་པ་བཟུང་ནས་དེའི་མིག་དང་པི་པི་ལིང་གིས་བྱུགས་ཏེ།དེའི་རྡུལ་ལྷུང་བས་མིག་ལ་མིག་སྨན་བྱས་ན། དེ་སྦས་པ་དེ་མི་མཐོང་ངོ། །​སཱ་པཱི་ཏི་ཏ་བྱཱ་དྷ་ཏྲ་རོ་པཎྣཾ་པྲ་ཡ་ཙྪ་ཏི། ནས་ཀྱི་ཕྱེ་མ་དང་། ཡུང་བའི་ཕྱེ་མ་དང་། བའི་ཆུ་དང་། མར་དང་། སྤོས་དཀར་དང་། ཤིང་མངར་རྣམས་མཉམ་པར་སྦྱར་ཏེ། གདོང་ལ་དྲིལ་ཕྱི་བྱས་ན། གདོང་པདྨ་ལྟ་བུར་འགྱུར་རོ། །​རྐང་པ་དག་པདྨའི་འདབ་མ་ལྟ་བུར་འགྱུར་རོ། །​བུད་མེད་ཐམས་ཅད་རྒྱལ་པོའི་ཕོ་བྲང་དུ་མཛེས་ཤིང་སྡུག་པར་འགྱུར་རོ། །​ཡང་ཤིང་མངར་དང་བཏགས་ཏེ་རིལ་བུ་སྦྱར་ནས་ཆུའི་བུམ་པར་བཅུག་ན།བསིལ་བར་འགྱུར་རོ། །​ཨོཾ་མ་ཧཱ་བ་ལི་ཇ་ཡེ་སྭཱ་ཧཱ། གོས་ལ་ཡོངས་སུ་བཟླས་ཏེ་བསྒོས་ན་སྐལ་བ་བཟང་པོར་འགྱུར་རོ། །​རིག་པ་འཛིན་པས་སྤྲེའུའི་མཇུག་མ་བླངས་ཏེ་སྦྲང་དང་བཏགས་ནས་ལྟེ་བའི་ཕྱོགས་སུ་བྱུགས་ན་ལིང་ག་གྱེན་དུ་འགྱུར་བར།ཐེ་ཚོམ་མེད་དོ། །​དཱུརྦ་དཀར་པོ་དང་། ཤུ་དག་དང་། རུ་རྟ་དང་། པཎྜི་ཏ་ག་རའི་རྩ་བ་དང་། སྲིན་ལག་གི་ཁྲག་རྣམས་མཉམ་པར་སྦྱར་ཏེ། དུར་ཁྲོད་ཀྱི་ཐལ་བ་དང་འདི་དག་སྦྱར་བས་སྐྱེས་པ་དང་བུད་མེད་དབང་དུ་བྱེད་དོ། །​ཐང་ཕྲོམ་པ་དང་།ཤུ་དག་དང་། རུ་རྟ་དང་། ཀཎྜ་ཀ་རི་དང་། ས་ཏཱ་བ་རི་དང་། འདི་དག་ཆ་མཉམ་པར་བྱས་ནས་ཏིལ་མར་གྱིས་སྨིན་པར་བྱས་པའི་ཏིལ་མར་དེས། ལིངྒ་ཉེད་པར་བྱས་ན་སྦོམ་པར་བྱེད་པའི་མཆོག་ཏུ་འགྱུར་རོ། །​ལྕེའི་དྲི་མ་དང་། ཤུ་དག་དང་། རུ་རྟ་དང་། ནིརྨ་ལ་ཆ་མཉམ་པར་ཕྱེ་མར་བྱས་ནས་གང་ལ་བྱིན་པ་དེ་དབང་དུ་འགྱུར་རོ། །​ཨ་ག་རུ་དང་། གུ་གུལ་དང་། ཤེ་ང་ཤུཥྐ་དང་། ཨུཏྤལ་སྔོན་པོ་དང་། བུ་རམ་སྦྱར་བས་བདུག་པ་བྱས་ནས་བདག་ཉིད་རྒྱལ་པོའི་ཕོ་བྲང་དུ་སོང་ན་མཆོད་པ་ཆེན་པོ་ཐོབ་ཅིང་བཙུན་མོ་རྣམས་ཀྱིས་དྲི་སྣོམ་པར་བྱེད་དོ། །​བྱེའུ་ཁཉྫ་རཱི་ཊའི་བྲུན་བླངས་ཏེ། སི་རི་སའི་ས་བོན་བྱུགས་པས་འཆི་བ་སེལ་ཏོ། །​བྱ་རོག་གི་ལྕེ་དང་། ཤུ་དག་དང་། རུ་རྟ་དང་། པི་པི་ལིང་དང་། འབྲས་ཐུག་པོ་ཆེ་བདུན་དང་། བདག་ཉིད་ཀྱི་ཁུ་བ་སྦྱར་ཏེ་གང་ལ་བྱིན་པ་དེ་དབང་དུ་འགྱུར་རོ། །​ཤུ་དག་དཀར་པོའི་རྩ་བ་དང་། གི་ཝང་ལྷན་ཅིག་བཏགས་ཏེ་དེའི་ཐིག་ལེ་བྱས་ནས་གང་ལ་བལྟས་པ་དེ་དབང་དུ་འགྱུར་རོ། །​དཎྜོ་ཏྤ་ལའི་རྩ་བ་དང་། སྦྲང་རྩི་ལྷན་ཅིག་བཏགས་ཏེ་རིལ་བུ་བྱས་ནས་གང་ལ་སོ་རྩི་དང་ལྷན་ཅིག་བྱིན་པ་དེ་དབང་དུ་འགྱུར་རོ། །​ཨོཾ་བཱ་ར་སྱ་མུ་ཁམ་དྲི་ཥྚཱ་བཱ་ལ་རྐ་ས་མ་ཏེ་ཛ་སཱ། ཙ་ཏུརྠ་ཀམྨ་ཧཱ་གྷོར་མ་ཀྵི་པྲ་མེ་བ་བྲ་ཏ་སྱ་ཏི། སྔགས་འདི་གྲོ་གའི་འདབ་མ་ལ་བྲིས་ཏེ་ལག་པ་ལ་བཏགས་ན་རིམས་ཉིན་བཞི་པ་ཕྲལ་དུ་ཉམས་པར་བྱེད་དོ། །​བཱ་གུ་ཛི་ཀའི་འབྲས་བུའི་ཕྱེ་མ་དར་བ་དང་ལྷན་ཅིག་བཏགས་ནས་དེ་དྲིལ་ཏེ། དར་བའི་ཟན་དང་། སྐྱུར་བ་ཐམས་ཅད་དང་ལྷན་ཅིག་ཟོས་ན་གཞང་འབྲུམ་དང་། རྐང་འབམ་དང་། འབྲུམ་ཕྲན་དང་། མཛེ་དང་། མཚན་བར་རྡོལ་བ་དང་དུག་རྣམས་སེལ་བར་བྱེད་དོ། །​བཱ་གུ་ཛི་ཀའི་འབྲས་བུ་དར་བ་དང་ལྷན་ཅིག་བཏགས་ནས་དེ་དྲིལ་བས་མཛེ་ཐམས་ཅད་དང་། བི་ཙརྩི་ཀ་ལ་སོགས་པ་སེལ་བར་བྱེད་དོ། །​པཱ་གུ་ཛ་ག་བྲེ་གང་དང་། སེང་ལྡེང་ཞོ་གང་མཉམ་པར་བྱས་ཏེ། ཆུ་བྲེ་བརྒྱད་དང་བསྐོལ་བར་བྱའོ། །​དེ་ནི་ཆ་ཕྱེད་ལུས་པ་ན་བཏུངས་ཏེ། བྱ་རོག་གི་ལྕེ་དང་། ཤུ་དག་དང་། རུ་རྟ་དང་། བིལྦའི་འདབ་མ་དང་། གུར་གུམ་དང་། བདག་ཉིད་ཀྱི་ཁྲག་དང་མཉམ་པར་སྦྱར་བས་ཤིང་ཡང་དབང་དུ་བྱེད་དོ། །​ཨོཾ་པི་ཤཱ་ཙཱི་རཱུ་བེ་ཎཱ་ལིངྒ་ཡ་ཙུམྦ་ཡ། བྷ་གཾ་སཉྩེ་ཡཉ་སྭཱ་ཧཱ། སྔགས་ཀྱི་ཚིག་འདི་ཆུ་ཁྱོར་བ་གང་ལ་ལན་ཉི་ཤུ་རྩ་གཅིག་བཟླས་ཏེ་ཉལ་བའི་དུས་སུ་རིག་མ་གང་གི་མིང་སྨོས་ནས་བཏབ་ན། ཞག་ཉི་ཤུ་རྩ་གཅིག་གིས་མིའི་དབང་པོའི་བཙན་མོ་ཡིན་ནའང་དབང་དུ་འགྱུར་ན་གཞན་ལྟ་ཅི་སྨོས། ཁྲག་སྐྲོད་པའི་རྩ་བ། ཀ་རྨར་ངྒའི་རྩ་བ་དང་སི་ཧྱ་འི་ལོ་མ་དང་།འདི་དག་མཉམ་པར་བྱས་རྐང་པའི་མཐིལ་ལ་བྱུགས་ན་ས་བོན་འཆིང་བར་བྱེད་དོ། །​ཨ་རུ་ར་དང་། ཞུ་མཁན་དང་། ལུང་ཐང་གི་འདབ་མ་དང་། དྷ་དུ་ར་དང་། སེ་འབྲུའི་ཤུན་པ་དང་། ས་ཁ་སྱ་ནདྒ་པྲ་མ་དོ་མཱ་ནཱཾ་ཏཱ་ཡེ་པཥྚི་ས་སི་ཁཾ་ཀ་རོ་ཏི། ཨོཾ་ར་ཙཎྜཱི་མ་ཧཱ་རཎྜཱ་ཡ་སྭཱ་ཧཱ། སྔགས་འདིས་བདུན་དུ་མངོན་པར་བསྔགས་ནས་གོས་ལ་སོགས་པར་མདུད་པ་བྱས་ན་བྱ་བ་མ་ལུས་པ་འགྲུབ་པར་འགྱུར་རོ། །​ན་མཿསཱཀྵིཿཀ་པཱ་ལ་མཱ་ལི་ཐཱ་ཧཱ། གཞན་ཡང་བྱི་ལའི་ཁྲག་བླངས་ནས། འཇམ་འབྲས་ཏིལ་མར་གྱིས་བསྒོས་ཏེ། པདྨའི་སྐུད་པས་སྡོང་བུ་བྱས་ནས་དབང་ཕྱུག་གི་མདུན་དུ་དུད་པ་འཆགས་པར་བྱས་ཏེ་མིག་ལ་བྱུགས་པ་ཙམ་གྱིས་མི་སྣང་བར་འགྱུར་རོ། །​ཨོཾ་ཙི་ཏི་ཧེ་ཧེ། སྔགས་འདིས་ཆུ་དཀྲུགས་ཏེ་མིག་ལ་བྱུགས་ན་ཐེ་ཚོམ་མེད་པར་གྲུབ་པར་འགྱུར་རོ། །​བྱ་རོག་གི་ཁྲག་དང་། ཅེ་སྤྱང་གི་མཁྲིས་པ་དང་། འུག་པའི་རུས་པ་དང་། འདི་དག་ཆ་མཉམ་པའི་ཕྱེ་མ་ཞིབ་མོར་བྱས་ཏེ། རྒྱུ་སྐར་ནབས་སོ་ལ་བཏགས་ཏེ། མིག་ལ་བྱུགས་ན་མི་སྣང་བར་འགྱུར་རོ། །​སཱ་ལ་པ་རྞི་ལག་པ་ལ་བཅིངས་ནས། ས་མ་རེ་ཀཱ་ཎྚ་ཟློག་པར་བྱེད་དོ། །​ན་མཤྩཎྜ་བཛྲ་པཱ་ཎ་ཡེ་མ་ཧཱ་ཡཀྵ་སེ་ནཱ་པ་ཏ་ཡེ། ཏ་དྱ་ཐཱ། ཨོཾ་བཛྲ་ཧྲི་ཀྵཱི་སྥཊ། རིག་སྔགས་འདི་ལན་ཅིག་བརྗོད་ཅིང་། ཨོཾ་སཾ་ཙོ་རཾ་སྟཾ་བྷ་ཡ་སྭཱ་ཧཱ། ཀཱ་ལ་སིམྦི་ཀའི་རྩ་བ་དང་། ག་པུར་དང་། པདྨ་གེ་སར་དང་། འདི་དག་ཆ་མཉམ་བར་བྱས་ནས། ཆུ་དང་བཏགས་ཏེ་རིལ་བུ་བྱས་ནས་གྲིབ་མ་ལ་བསྐམས་ཏེ། རིལ་བུ་དེ་ལ་ཡང་དག་པར་རེག་པའི་སྐྱེས་བུའི་ལག་པ་གཡས་པར་པདྨ་འདབ་མ་བརྒྱད་པ་ཀུན་ནས་བྲིས་ཏེ། ལག་པ་དེས་བུད་མེད་ཀྱི་ལག་པ་གཡས་པ་བཟུང་ན་བུད་མེད་དེ་མོད་ལ་དབང་དུ་འགྱུར་རོ། །​དྲི་བཟང་ཆེན་པོའི་རྩ་བ་རྐེད་ལ་བཅིངས་ན་ཁུ་བ་རེངས་པར་བྱེད་པའི་མཆོག་ཏུ་བསྟན་ནོ། །​བ་རཱ་ཧ་ཀཱ་ནྟའི་རྩ་བ་ཆུ་དང་བཏགས་ཏེ་རྐང་པའི་མཐིལ་ལ་བྱུགས་ན་ཁུ་བ་རེངས་པར་བྱེད་དོ། །​ན་མཿསརྦ་སི་དྷ་བྷྱཿསིདྷེ་རྦྷ་བ་ཏྲ་མེ་སྭཱ་ཧཱ།སྔགས་འདིས་མངོན་པར་བསྔགས་ཏེ། བ་བླ་དང་། ལྡོང་རོས་དང་། སྤང་སྤོས་དང་། རུ་རྟ་དང་། མུསྟ་ཀ་སྟེ་ཐམས་ཅད་གཅིག་ཏུ་ཆ་མཉམ་པར་བྱས་ནས། ཞིབ་ཏུ་བཏགས་ཏེ་བུད་མེད་ཀྱི་མགོ་ལ་བསྣུན་ན། མངག་གཞུག་ཏུ་འགྱུར་རོ། །​ན་མཿཀྲིཥྞ་སརྦ་རཱ་ཡ་མ་ས་ཀཱ་ནཱཾ་ཀུ་ཎྜཾ་བམྡྷཱ་མི་སྭཱ་ཧཱ། ཇི་སྲིད་ཉི་མ་ཤར་གྱི་བར་དུ། ཨོཾ་རཀྵ་རཀྵ་རཀྵ་སྭཱ་ཧཱ། སྔགས་འདིས་ཆུ་ཁྱོར་བ་གང་ལ་ལན་ཉི་ཤུ་རྩ་གཅིག་བཟླས་ཏེ། ཕྱོགས་བཞིར་གཏོར་ན། སྦྲང་བུ་རྣམས་སྐྲོད་པར་བྱེད་དོ། །​ཀ་ར་བཱི་ར་དམར་པོའི་རྩ་བ་ལན་བདུན་བསྔགས་ཏེ་བུད་མེད་ཀྱི་མདུན་དུ་གཏོར་ན་བུད་མེད་དེའི་མོད་ཁོ་ན་ལ་དབང་དུ་འགྱུར་རོ། །​བྲཧྨ་དཎྜཱི་དང་། ཤུ་དག་དང་། ལོ་མ་རྣམས་སྦྲང་དང་ལྷན་ཅིག་བཏགས་ནས་ལིངྒ་ལ་བྱུགས་ནས་འདོད་པ་བྱས་ན་བདག་པོ་གཞན་འདོད་པར་མི་བྱེད་དོ། །​པ་ཙ་ཀའི་མིག་བླངས་ནས་ཛཱ་ཏི་དང་སུནྡྷ་དང་ལྷན་ཅིག་གཅིག་ཏུ་བྱས་ནས་ཕྱེ་མ་དེས་མིག་སྨན་བྱས་ནས། སྐྱེས་བུ་དབང་དུ་འགྱུར་རོ། །​བེ་ཙ་ཀའི་སྣུམ་བླངས་ནས་བའི་མར་དང་ལྷན་ཅིག་གཅིག་ཏུ་བྱས་ནས་དུད་པ་དབབ་པར་བྱའོ། །​དེས་མིག་སྨན་བྱས་ནས་འབྱུང་པོ་དང་ཤ་ཟ་རྣམས་ཀྱི་དབུས་སུ་རྩེ་བར་བྱེད་དོ། །​བེ་ཙ་ཀའི་སྙིང་བླངས་ནས་ཆང་དང་ལྷན་ཅིག་ལུས་ལ་བྱུགས་ནས་འདོད་པ་སྤྱད་ན་བུད་མེད་ཐམས་ཅད་སྐྱེས་པའི་དབང་དུ་འགྱུར་རོ། །​ཚངས་པའི་ཤིང་གི་རྩ་བ་ཁར་བཅུག་ན་ཁུ་བ་རེངས་པར་བྱེད་དོ། །​ལྒ་དང་། པི་པི་ལིང་དང་། ན་ལེ་ཤམ་དང་། རྒྱ་སྐྱེགས་དང་། ཟི་ར་དང་། ཟི་ར་ནག་པོ་དང་། ཤིང་ཀུན་དང་། སྒོག་པ་དང་། ལན་ཚྭ་དང་། ཤིང་ཚ་དང་། འདབ་མ་དང་། ཀུ་ཊ་རྣམས་ཆང་དང་བཏགས་ཏེ། ཕྲ་ཧཱ་རོ་སྠི་ཏེ་ན། ཨ་ཤེ་ཥཱ་ཛི་རྞཱ་ཏརྦྷ་བཱ་ཤྭརྻ་རོ་བྱཿ ཐམས་ཅད་ཉམས་པར་བྱེད་དོ། །​གང་ཞིག་སུ་ཎྛི་བཅུ་གཉིས་འཐུངས། །​བད་ཀན་ཚོགས་ནི་འཇོམས་བྱེད་ཅིང་། །​རླུང་ཡང་ཉེ་བར་འདྲེན་པར་བྱེད། །​ཨ་ཛི་རྞ་ཛིར་ས་རྱ་སུ་པཱི་ཧ་མཥྚོ་ད་ཀ་ནི་སཾ། རང་དགའ་བ། ཨ་ཛ་མོ་ད་ཚ་བ་གསུམ། །​རྒྱམ་ཚ་ཟི་ར་རྣམ་གཉིས་དང་། །​ཤིང་ཀུན་ཆ་བརྒྱད་མཉམ་པར་བཟུང་། །​འདི་ཡི་ཕྱེ་མ་མར་སར་དང་། །​སྐྱེ་བོ་གང་ཞིག་ཟ་བྱེད་པ། །​རླུང་གི་ནད་ནི་སེལ་བར་བྱེད། །​མཱུ་ལ་མ་ཡསྟུ་བུ་ན་བྷུ་བ་ཡཿ བི་བ་ཏི་ཀྵི་ར་ཎ་བ་པྲ་ཏྱ་ཙུརྞནྟྪ་སྱ་གུ་ཌོ་ས་མ་ཧི་ཏ་བ་ཏོ་ཛཱི་རྞེ་ཡ་ཥ་ཥྚ་སི་ནཿཧཱི་ནཱཾ་གོ྅་པི་སཛཱ་ཡ་ཏོ྅་རྩི་ཏ་པཱི་ལཱཾ་ཧཾ་སེནྡྲ་ཀུནྡྷ་པྲ་བྷཾ། མཱ་སོ་ནི་བརྔྷི་ར་ཥཱུ་བ་རྵ་བ་ཡ་སཱ་མུ་ཀྵོ་ཛ་རཱ་བྱཱ་དྷི་བྷིཿཨ་རུ་ར་སྲང་གཅིག །​བ་རུ་ར་སྲང་གཅིག །​སྐྱུ་རུ་ར་སྲང་གཅིག །​ཙི་ཏྲ་ཀ་སྲང་གསུམ།ལྒ་སྲང་གཅིག །​པི་པི་ལིང་སྲང་གཅིག །​ན་ལེ་ཤ་མ་སྲང་གཅིག། ནཱ་ག་གེ་སར་གྱི་ཕྱེ་མ་ཞོ་བཞི། ཕོ་བ་རིས་དཀར་པོ་ཞོ་དོ། །​སྡིག་སྲིན་རྭ་ཞོ་དོ། །​དུག་ཞོ་དོ། །​འདི་དག་ཐམས་ཅད་ཕྱེ་མ་ཞི་བ་མོར་བྱས་ནས་བུ་རམ་སྲང་ལྔ་བཅུ་རྩ་ལྔ་དང་བསྲེས་ཏེ་གང་གིས་ཟོས་པ་དེ་མེ་སྟོབས་སུ་འགྱུར་རོ། །​ཐོས་པ་འཛིན་པར་འགྱུར་རོ། །​མཛེ་ནད་བཅོ་བརྒྱད་ཉམས་པར་འགྱུར་རོ། །​ཐང་བྱེད་ཀྱི་ནད་དང་། གློ་དང་འབུགས་དང་། དེ་བཞིན་དུ། མཆིན་ནད་དང་། སྐྱ་རྦ་བ་དང་། འབྲས་དང་། རླུང་ནད་དང་། སྦྲུལ་དང་། སྲིན་བུ་ལཱུ་ཏ་དང་། དུག་ནད་སེལ་བར་བྱེད་དོ། །​དེ་བཞིན་དུ་བརྟན་པ་དང་གཡོ་བ་འང་ངོ། །​སྟོབས་གླང་པོ་ཆེ་དང་མཉམ་པར་འགྱུར་རོ། །​ཤུགས་རྟ་ལྟ་བུར་འགྱུར་རོ། །​ཟླ་བ་གཅིག་གིས་མེར་འགྱུར་རོ། །​རྣ་བ་ཕག་ལྟ་བུར་འགྱུར་རོ། །​མིག་བྱ་རྒོད་ལྟ་བུར་འགྱུར་རོ། །​འདི་ཐམས་ཅད་ཀྱིས་མི་འཕྲོགས་པར་འགྱུར་རོ། །​འཕགས་པ་རྒྱལ་མ་ཞེས་བྱ་བའི་རིལ་བུ་ཡོངས་སུ་རྫོགས་སོ།། །​།ན་མོ་ར་ཏྣ་ཏྲ་ཡཱ་ཡ། ན་མ་ཤྩ་ཎྜ་བཛྲ་པཱ་ཎཾ་ཡེ་མ་ཧཱ་ཡ་ཀྵ་སེ་ན་པ་ཏ་ཡ། ཏ་ཏྱ་ཐཱ། ཨོཾ་ཛྭ་ར་གྲི་ཎུ་ཛྭ་ར་གྲི་ཎུ་གརྫ་གརྫ། ཙྖརྡུ་ཙྪ་རྡུ། མུཉྩ་མུ་ཉྩ། ཉིན་གཅིག་པ་དང་། ཉིན་གཉིས་པ་དང་། ཉིན་གསུམ་པ་དང་། ཉིན་བཞི་པ་དང་། རིམས་མི་བཟད་པ་རྣམས། ཨཊ་ཧ་ཊ་ཕྱག་ན་རྡོ་རྗེའི་བཀའ་བཞིན་དུ། ཧུ་རུ་ཧུ་རུ། དྷུ་ན་དྷུ་ན། བི་དྷུ་ན་བི་དྷུ་ན། སི་རི་མུཉྩ་ཀ་ཎཱཾ་མུཉྩ་ཏྭ་ཞི་ད་ཡཾ་མུཉྩ་མུཉྩ། ཌ་ད་རཾ་མུཉྩ། ཀ་ཊི་མུཉྩ་མུཉྩ་ཀ་ཎྠ་མུཉྩ། ཧ་སྟི་མུཉྩ། བཱ་དོ་མུཉྩ་ཧཱུྃ་ཧཱུྃ་ཧཱུྃ་ཕཊ་ཕཊ་ཕཊ་ཆེ་གེ་མོའི་རིམས་ཉམས་པར་གྱིས་ཤིག་སྭཱ་ཧཱ། རིམས་བཟློག་པའོ། །​དབང་པོའི་ནས་དང་། ཞུ་མཁན་དང་། པུ་ཤེ་ཙི་དང་མ་སར། སྤོས་དཀར། པ་མ། བཱི་ཏཱ། ནི་ཕཊའི་འདབ་མ་རྣམས་གཅིག་ཏུ་བྱས་ནས་བཏགས་ཏེ་གདོང་ལ་བྱུགས་ན་གདོང་ཟླ་བ་ལྟ་བར་འགྱུར་རོ། ཀཱ་མ་ཡཱའི་རྩ་བ་གཅུག་ཏུ་བཅིངས་ན་གཉིད་དུ་འགྱུར་རོ། །​ཀུ་ཋཱ་ར་ཙྪི་ཎྨའི་རྩ་བ་ཁར་བཅུག་ན་རལ་གྲི་ལ་སོགས་པ་ཟློག་པར་བྱེད་དོ། །​ཨ་ལཾ་མུཥཱའི་རྩ་བ་རྣ་བ་གཉིས་ལ་བཅིངས་ན་རིམས་ཉིན་བཞི་པ་ཉམས་པར་བྱེད་དོ། །​དུར་ཁྲོད་དུ་སྐྱེས་པའི་དྲོ་ཎ་པུ་ཥྤའི་ཁུ་བས་མིག་བཀང་ན་མིག་གི་མེ་ཏོག་སེལ་བར་བྱེད་དོ། །​ཀྵུ་དགྲ་ཨི་ནི་ཀའི་རྩ་བ་དང་། གི་ཝཾ་ལྷ་ཅིག་བཏགས་ནས་ཐིག་ལེ་བྱས་ན་རྒྱལ་པོའི་སྒོར་མཆོག་ཏུ་འགྱུར་རོ། །​ཤྲི་གཱ་ལ་བསྟུ་ཀཱའི་རྩ་བ་རྣ་བ་ལ་བཅིངས་ན་མིག་ནད་སེལ་བར་བྱེད་དོ། །​ས་ཁོ་ཊ་ཀའི་རྩ་བས་མགུལ་ནད་སེལ་བར་བྱེད་དོ། །​བྷུ་མི་ཙམ་པ་ཀའི་རྩ་བ་བཏགས་ནས་བཏུངས་ན་ལྟོ་བའི་ཟུག་སེལ་བར་བྱེད་དོ། །​དཀའ་ཐུབ་པའི་ཆུ་འོངས་པ་དང་། འབྲས་སཱ་ལུ་དང་། འབྲས་ཐུག་པོ་ཆེ་དང་། ཀ་ར་དཀར་པོ་དང་ལྷན་ཅིག་བཏུངས་ན་བུད་མེད་རྣམས་ཀྱི་ཁྲག་འབབ་པ་སེལ་བར་བར་བྱེད་དོ། །​ཏྲི་ཤྲུ་ལི་ཀའི་རྩ་བ་ཁར་བཅུག་ན་གླང་པོ་ཆེ་དབང་དུ་འགྱུར་རོ། །​པྲྀ་ཧ་ཏཱི་དཀར་པོའི་རྩ་བ་འབྲས་ཐུག་པོ་ཆེའི་ཆུ་དང་བཏགས་ནས་བཏུངས་ན་རྡེ་ནད་སེལ་བར་བྱེད་དོ། །​སུ་བཱཎྞ་སེ་ཕཱ་ལི་ཀའི་རྩ་བ་དར་བ་དང་ལྷན་ཅིག་བཏགས་ནས་བྱུག་པ་བྱས་ན་ཁྱི་རྡོ་སེལ་བར་བྱེད་དོ། །​མངོན་པར་བགྲོད་པའི་དུས་སུ་ཨ་གྣི་བ་སྟུ་ཀའི་རྩ་བ་ཁར་བཅུག་ན་མོད་ལ་བུད་མེད་དབང་དུ་འགྱུར་རོ། །​ཨ་ལ་མུ་ཥཱའི་རྩ་བ་ཀཾ་ཛི་ཀ་དང་བཏགསནས་མགོ་བོ་ལ་བྱབས་ན་མགོའི་ནད་སེལ་བར་བྱེད་དོ། །​ཨརྐ་དཀར་པོའི་རྩ་བ་དར་བ་དང་བཏགས་ནས་བཏུངས་ན་མིག་སེར་སེལ་བར་བྱེད་དོ། །​ནཱ་ག་ལམ་ཛཱ་ཏིའི་རྩ་བ་ཁར་བཅུག་ན་མི་སྣང་བར་འགྱུར་རོ། །​འོ་མ་དང་ལྷན་ཅིག་ཟོས་ནས་ཆགས་པ་བྱས་ན་བུ་སྐྱེས་བར་འགྱུར་རོ། །​བྷོ་ཛ་ནཉྩ་ཨེ་ཀ་བ་ལ་ཡཱ་དུགྷི་ན་ས་ཧ་ཀཱ་ར་དང་། མཁན་པའི་རྩ་བ་དང་། དྲོ་ཎ་པུ་ཥྤའི་རྩ་བ་དང་། ཡུང་བ་དང་། འབྲས་ཐུག་པོ་ཆེ་ལྷན་ཅིག་བྱས་ནས། དྲི་ལ་ཕྱི་བྱས་ཏེ། ཆུས་དཀྲུས་ན་གསལ་པོར་སྨྲ་བར་འགྱུར་རོ། །​དེ་བཞིན་དུ་ནཱ་ག་གེ་སར་དང་། སྠ་ལ་ཀུ་མྦྷཱི་དང་། ནཱག་དམ་ན་ཀ་དང་། དམར་ཀ་པུཥ་པ་རྣམས་ཀྱི་རྩ་བས་དྲིལ་ཕྱིས་བྱས་ཏེ་ཆུས་བཀྲུས་ན། ཀླུ་ནོར་རྒྱས་ཀྱི་བུའང་དབང་དུ་འགྱུར་རོ། །​ན་མ་ཤྩཎྜ་བཛྲ་པཱ་ཎ་ཡེ་མ་ཧཱ་ཡ་ཀྵ་སེ་ནཱ་པ་ཏ་ཡེ། ཏ་དྱ་ཐཱ། ཨ་ན་ལེ་ཨ་ན་ལེ་ཧུ་ཏུ་སཱ་ཧཱ། སྔགས་འདི་ཚ་བའི་ཏིལ་མར་ལ་བརྒྱད་མངོན་པར་བསྔགས་པར་བྱས་ཏེ་རྐང་པ་གཉིས་ལ་བྱུགས་ན་དཔག་ཚད་དུ་མར་མི་ངལ་བར་འགྲོ་བར་འགྱུར་རོ། །​སྔོན་དུ་བསྙེན་པ་འབུམ་བྱས་པས་སོ། །​མཁའ་འགྲོ་རྣམས་ཀྱིས་ཕྱག་རྒྱ་འབྱེད་པར་འགྱུར་རོ། །​བཅིངས་པ་གྲོལ་བ་ལས་བཟླས་བར་བྱའོ། །​ན་མ༔ཀུ་སུ་མཱ་ལི་ཀཱ་ཡ་ཧི་མ་ར་དཱུ་རེ་ས་བ་རི་སྭཱ་ཧཱ། བྱི་བ་སྒྲིབ་པར་བྱད་པའི་སྔགས་སོ། །​ཨ་པཱ་མརྒའི་རྩ་བ་ལ་བདུན་བསྔགས་པའི་སྲད་བུ་ཡོངས་སུ་བཅིངས་ན་རིམས་ཉིན་གཅིག་པ་སེལ་བར་བྱེད་དོ། །​བ་རཱ་ཧ་ཀྲཱནྟའི་རྩ་བ་ལག་པ་ལ་བཅིངས་ན་ལང་ཚོ་ཉམས་པ་ལའང་བུ་འབྱུང་ངོ། །​དཎྜོ་ཏྤ་ལའི་རྩ་བ་དང་། གི་ཝཾ་ལྷན་ཅིག་བཏགས་ནས་ཐིག་ལེ་བྱས་ཏེ་རྒྱལ་པོའི་ཕོ་བྲང་དུ་ཞུགས་ན།རྒྱལ་པོའི་ཕོ་བྲང་ལ་སོགས་པ་ཡུལ་འཁོར་ཀྱི་སྐྱེ་བོ་དགའ་བར་འགྱུར་རོ། ཕག་གནོན་པ། །​ཀ་ཀེ་ལའི་རྩ་བ་ཕྲད་པར་བྱས་ན་སོའི་ཟུག་རྔུ་སེལ་བར་བྱེད་དོ། །​ཏང་སྠཱ་ཀྲྀམ་ཡ༔ནཱ་ཤ་ཡ་ཏི། བྷྲི་ག་རཱ་ཛའི་རྩ་བ་དང་། ཨ་པར་ཛི་ཏའི་རྩ་བ་དང་། མེ་ཏོག་ཕྱུངས་ཏེ་མགྲིན་པར་བཅིངས་ན་ལྐོག་འབྲས་སེལ་བར་བྱེད་དོ། །​བསྟུ་ཀའི་རྩ་བ་བཱ་སའི་ཆུ་དང་བཅས་པ་བཏུངས་ན་སྐྱ་རྦབ་ཀྱི་ནད་སེལ་བར་བྱེད་དོ། ཏི་ཀྟ་ལ་ཤུའི་རྩ་བ་ཀཉྫི་ཀ་དང་བཏགས་ཏེ་སྤྱི་བོར་བྱུགས་ན་མགོ་བོའི་ཟུག་སེལ་བར་བྱེད་དོ། །​སུ་བརྞསེ་ཕཱ་ལི་ཀའི་རྩ་བ་སྦྲང་རྩི་དང་ལྷན་ཅིག་བཏུངས་ན། དྲི་ཆུ་འགགས་པ་སེལ་བར་བྱེད་དོ། སིཛྫའི་རྩ་བ་བུ་རམ་དང་ལྷན་ཅིག་ཟོས་ན་གཉིད་དུ་འགྱུར་རོ། །​བཊའི་རྩ་བ་བཏགས་ནས་བྱིན་ན་མིག་སེར་སེལ་བར་བྱེད་དོ། །​ཀཎྚ་ཀཱ་རའི་རྩ་བ་རྐེད་པ་ལ་བཅིངས་ན་མིག་ནད་སེལ་བར་བྱེད་དོ། །​སཱུ་མ་པ་ཏྟ་དང་། བྷཉྫ་ནའི་རྩ་བ་བཏགས་ནས་ལྒའི་ཁུ་བ་དང་། རྒྱམ་ཚ་དང་། ཏིལ་མར་ལྷན་ཅིག་བསྲེས་ཏེ་རྣ་བ་བཀང་ན་རྣ་བའི་ཟུག་རྔུ་སེལ་བར་བྱེད་དོ། ཀྲིཥྣ་སཱ་ཀའི་རྩ་བ་བཏགས་ན་སོའི་ཟུག་རྔུ་སེལ་བར་བྱེད་དོ། །​གུཉྫའི་རྩཱ་བ་དུམ་དུ་བདུན་དུ་བྱས་ནས་སྲད་བུ་བདུན་རྐེད་པར་བཅིངས་ན་གཞང་འབྲུམ་གྱི་ནད་སེལ་བར་བྱེད་དོ། །​ན་བ་མ་ལིའི་རྩ་བ་མ་བཀྲུས་པ་བྱ་རོག་མ་གྲག་པའི་དུས་སུ་བདེ་བར་ཕྱུང་ནས་སྲད་བུ་བདུན་དང་བཅས་བ་རྐེད་པར་བཅིངས་ན་ཙི་ཏཱུན་སེལ་བར་བྱེད་དོ། སྨ་རུ་མགོ་ནག།པ་ཊྱཱའལ་ཀའི་རྩ་བའི་ས་ཤིང་ཟོས་ན་མིག་སེར་སེལ་བར་བྱེད་དོ། །​སྦའི་རྩ་བ་བསྐོལ་ནས་བཏུངས་ན་མཛེ་ནད་སེལ་བར་བྱེད་དོ། །​སྐྱུ་རུ་ར་དང་ནི་མྤའི་ལོ་མ་ལྷན་ཅིག་བཏགས་ནས་ཟོས་ཏེ། སཱ་ཁོ་ཊ་ཀའི་རྩ་བ་དང་། ཀཉྫི་ཀ་བཏགས་ནས་བྱུགས་ན་རླུང་།འབྲས་སེལ་བར་བྱེད་དོ། །​ས་ཎའི་རྩ་བ་སོ་རྩི་དང་ལྷན་ཅིག་ཐོས་ན་དབང་པོའི་ནད་འབྱུང་བར་མི་འགྱུར་རོ། །​འདབ་མ་དང་བཅས་པའི་དམན་ཀའི་རྩ་བ་བཏགས་ནས་བཏུངས་ན་ཡོངས་སུ་འགྱུར་བའི་ཟུག་རྔུ་སེལ་བར་བྱེད་དོ། །​སུ་ཝ་རྞ་ས་ཕཱ་ལི་ཀའི་རྩ་བ་ཁར་བཙུག་ན་རྒྱན་རྒྱལ་བར་འགྱུར་རོ། །​བ་སོ་རྟ་རའི་སི་ཕ་ཕྱུང་ནས་ལྟེ་བའི་ཕྱོགས་སུ་བཅིངས་ན་བུད་མེད་བདེ་བར་བཙའ་བར་འགྱུར་རོ། །​ཡང་ཛ་ཡ་ནྟིའི་རྩ་བ་ཁར་བཅུག་ན་ཐ་སྙད་ལས་རྒྱལ་བར་འགྱུར་རོ། །​བརཱ་ཧ་ཀཱ་ནྟའི་རྩ་བ་ལག་པ་ལ་བཅིངས་ན་ཐ་སྙད་ཀྱིས་མི་ཐུབ་པར་འགྱུར་རོ། །​ཨ་པར་ཛི་ཏའི་རྩ་བ་སྐར་མ་རྒྱལ་ལ་ཕྱུང་ནས་རས་བལ་ལ་སྣུམ་བྱུགས་ཏེ་དུད་པ་དབབ་བར་བྱའོ། །​དེས་མིག་སྨན་བྱས་ན་སྐྱེ་བོ་ཐམས་ཅད་དགའ་བར་འགྱུར་རོ། །​ཀུནཱའི་རྩ་བ་སྐར་མ་རྒྱལ་ལ་བྱུང་སྟེ། བུ་སཱ་ར་ཀའི་གནས་སུ་བཞག་ན་ཚོང་རྒྱལ་བར་འགྱུར་རོ། །​མ་ཡུ་ར་སི་ཁཱའི་རྩ་བ་རང་གི་ཁུ་བ་དང་བཏགས་ནས་སོར་མོ་ལ་བྱུགས་ན་བུད་མེད་འཛག་པར་ཐེ་ཚོམ་མེད་དོ། །​རྙ་མ་དཱ་ཏིའི་རྩ་བ་འདབ་མ་དང་བཅས་པ་བཏགས་ནས་སེ་ཕལ་བྱུགས་ན་བུད་མེད་འཛག་གོ །​ནཱ་ག་གེ་སར་གྱི་ཡུ་བ། ཨ་ཤོ་ཀའི་རྩ་བ་དང་། སོ་རྩི་དང་ཆང་རྨ་བྱའི་གཙུག་ཕུད་གང་ལ་སྦྱིན་པ་དེའི་ཨ་མཙྪ་ཀ་ཞི་བར་བྱེད་དོ། །​སུ་རི་དང་སུ་ནཱ་ལ་སོ་རྩི་བཅོས་བཟོས་ན། ཁུ་བ་རེངས་བའི་མཆོག་ཏུ་འགྱུར་རོ། །​དྷྲི་དྒ་རཱ་ཛའི་རྩ་བ་རང་གི་ཁུ་བར་བཏགས་བས་མིག་སྨན་བྱས་ན། གང་དང་གང་མཐོང་བ་དེ་དང་དེ་དབང་དུ་བྱེད་དོ། །​རང་གི་ཁྲག་དང་གི་ཝཾ་གིས་ཐིག་ལེ་བྱས་ན་བུད་མེད་གང་མཐོང་བ་དེ་དབང་དུ་བྱེད་དོ། །​བྱི་ཏང་ག་དང་། བྷ་ལླཱ་ཏ་ཀ་དང་། ཙི་ཏྲ་ཀ་དང་། ཨ་བྷ་ཡཱ་དང་། ད་མོང་ཤ་ས་ནཱ་ག་རཱ་དང་མཉམ་པའི་རིལ་བུས་མར་སར་ལྷགས་ན་གང་ངལ་བར་འགྲོ་བའི་སྐྱེས་བུ་དེ་རླུང་དང་མཚུངས་བར་འགྱུར་རོ། །​བུད་ཤིང་གི་ཁུ་བ་དང་། འབྲས་བུ་གསུམ་དང་། ལྕགས་ཀྱི་ཕྱེ་མ་དང་། བདམ་གྱི་པདྨ་དང་། བྷྲི་དྷའི་ཁུ་བས་ཀྱང་ངོ། །​ཨ་རྨ་པ་བྷུ་ཐུན་མོས་བ་ནི་ཥྚཾ།རཉྫ་ཏི་ཀ་ཤ་ཀ་པཱ་ལན་སནྷ་ཧཾ། གུ་ཉྫ་དཀར་པོའི་རྩ་བ་སྐར་མ་རྒྱལ་བྱུང་ནས། ཏེ་ན་དཥྚ་ཀ་སྱ་ན་ས་བཱ་མ་ནཱ་སི་ཀཱ་ཡ༔ པྲ་ཊེ་པྲ་དོ་ཏྟེ་ཙནྪ་ཏེ། བུཉྫ་དཀར་པོའི་རྩ་བ་རྐེད་པ་ལ་བཅིངས་ན་བདག་ཉིད་ཀྱི་ཁྲག་སེལ་བར་བྱེད་དོ། །​དེའི་རྩ་བ་སྐྱེ་གནས་ལ་བྱུགས་པར་བྱིན་ན་མངལ་བསྡམས་པ་བཅའ་བར་བྱེད་དོ། །​གུཉྫ་དཀར་པོའི་རྩ་བ་ཕྱེ་མ་ཞིབ་མོར་བྱས་ནས་མ་ཧེའི་འོ་མ་ལ་བཅུག་ན་ཞོ་སྨིན་པར་འགྱུར་རོ། །​སཱ་ཁོ་ཊ་ཀའི་འོ་མ་ཐིགས་པ་གཉིས་བཅུག་སྟེ། ལེགས་པར་སྨིན་པ་ཉི་མ་གསུམ་པ་ལ་བསྲུབས་པའི་མར་གསར་བླངས་ཏེ། དར་བ། ཏ་ཀྲ་ཉྫ་ཛ་ཧྲ་སཱ་པ་ཡ། མེ་ཏོག་དཀར་པོ་གཏོར་བྱའོ། ཉི་མ་གཞན་ལ་དེའི་མེ་ཏོག་ནག་པོར་འགྱུར་རོ། མར་སར་དེས་ཐོད་པར་མིག་སྨན་དུ་འགྱུར་རོ། །​ཛཾ་བཱི་རའི་རྩ་བ་བཏགས་ན། ཛ་ནྟི་ཀའི་ནད་སེལ་བར་བྱེད་དོ། །​པནྣཱག་པ་ཏི་ཀའི་རྩ་བ་བཏགས་ན་བེམས་པོའི་ནད་སེལ་བར་བྱེད་དོ། །​རྀ་ཏུབཱི་ཏཱིའི་འབྱུང་པོའི་ཉི་མ་བཞི་པ་ལ་ནཱ་ག་གེ་སར་གྱི་ལོ་མ་དང་། ཁ་དོག་གཅིག་པའི་བའི་འོ་མ་བཏུངས་ན། ཉི་མ་བཞི་པ་ལ་སྐྱེས་བུའི་མཛེ་ནད་སེལ་བར་བྱེད་དོ། །​སྐྱུ་རུ་ར་གེ་སར་ལས་སྐྱེས་བའི་ཁུ་བ་དང་ལྷན་ཅིག་ལྕགས་ཀྱི་སྣོད་དུ་བཏགས་ཏེ་མིག་སྨན་བྱས་ན་རབ་རིབ་སེལ་བར་བྱེད་དོ། པཱུ་ན་རྣ་ཝའི་རྩ་བ་དང་། སོ་སོ་བྷ་ཉྫ་ནའི་རྩ་བ་དང་། འབྲས་ཐུག་པོ་ཆེའི་ཆུ་དང་བཏགས་ནས་དེ་ཉིད་བཏུངས་ན་མཁྲིས་པ་སེལ་བའི་མཆོག་གོ །​ཏ་ནྚུ་ལི་ཀཱའི་རྩ་བས་མཁའ་འགྲོ་མའི་གདོན་དག་གིས་བཟུང་བའི་སྙིང་གི་ཟུག་རྔུ་སེལ་བར་བྱེད་དོ། །​ཀ་ཉྩ་ནཱའི་རྩ་བ་དང་། ཤུན་པ་དང་། དར་བ་མཉམ་པར་བཏུངས་ན་ཟས་ཀྱིས་བརྣབས་པ་སེལ་བར་བྱེད་དོ། །​ཨཱི་ཤྲ་རའི་རྩ་བ་དང་ཀཉྫི་ཀ་བཏགས་ནས་བྱུགས་ན་གདུག་པའི་རྨ་སེལ་བར་བྱེད་དོ། །​དེ་བཞིན་དུ་གདུག་པའི་རྨའི་གནས་སུ་བྱུག་པར་ཡང་བྱའོ། །​ཏྲི་སཱུ་ལི་ཀཱའི་རྩ་བ་བཏགས་ནས་བྱུག་པར་བྱིན་ན། དུག་ནད་སེལ་བར་བྱེད་དོ། །​ཏ་ཎྜུ་ལི་ཀཱའི་འདབ་མ་དང་བཅས་པའི་རྩ་བ་དང་། ཨ་གྣི་བསྟུ་ཀའི་རྩ་བའི་ཁུ་བ་བཏགས་ནས་ལུས་ལ་བྱུགས་ན་བཅུད་སྐམ་སེལ་བར་བྱེད་དོ། །​སུ་ད་རྴ་ཀའི་རྩ་བ་བཏགས་ནས་བྱུགས་ན་མིག་ནད་ཞི་བར་བྱེད་དོ། །​གོ་ཛི་ཧྭེའི་རྩ་བ་རས་བལ་ལ་བཅིངས་ན་ཐ་སྙད་ལས་རྒྱལ་བར་འགྱུར་རོ། །​ཨ་ཤྭ་གནྔྷའི་རྩ་བ་མར་དང་ལྷན་ཅིག་བཏུགས་ན་མང་ལ་བརྟན་པར་བྱེད་པའི་མཆོག་གོ། །​སུ་ར་བྷ་ཏི་ག་རའི་རྩ་བ་བཏགས་ནས་བྱུགས་ན་སྲིན་བུ་ལཱུ་ཏའི་དུག་སེལ་བར་བྱེད་དོ། །​གི་རཱི་ཀ་རྞི་ཀའི་རྩ་བ་བཏགས་ན་ལྐོག་འབྲས་སེལ་བར་བྱེད་དོ། །​ཨུ་ཏྤལ་སྔོན་པོ་དང་། གཞན་གྱིས་མི་ཐུབ་པའི་རྩ་བ་སོ་རྩིར་བྱིན་ན་དབང་དུ་བྱེད་པའི་མཆོག་གོ། །​ཨ་པཱ་མཱ་རྒའི་རྩ་བ་དང་། རྒྱམ་ཚ་དང་། གམ་ཛི་ཀ་ལྷན་ཅིག་ཟངས་ཀྱི་སྣོད་དུ་སྦྱར་ནས་མིག་སྨན་བྱས་ན་མིག་ཚག་པ་སེལ་བར་བྱེད་དོ། །​ཛ་ཡནྟའི་རྩ་བ་ཏིལ་མར་གྱིས་སྨིན་པར་བྱས་ན་ཟོས་ན་བཅུད་ཉམས་པར་བྱེད་དོ། །​ཀ་རཉྫའི་རྩ་བ་དང་། མ་ཧཱ་ཀཱ་ལའི་རྩ་བ་དང་། ཏ་ཎི་ལའི་ཆུ་བཏུང་བར་བྱིན་ན་སའི་དུག་སེལ་བར་བྱེད་དོ། །​དེ་བཞིན་དུ་བུ་ན་རྣ་བཱ་དཀར་པོའི་རྩ་བ་ཕྱུང་ནས་སྣ་བུག་ཏུ་བྱིན་ན་གདུག་པའི་དུག་སེལ་བར་བྱེད་དོ། །​པཱ་ཐའི་རྩ་བ་དང་བ་དང་ལྷན་ཅིག་བཏགས་ན་ཚད་པས་འཁྲུ་བ་སེལ་བར་བྱེད་དོ། །​མནྡཱ་རཱའི་རྩ་བ་འོ་མ་དང་ལྷན་ཅིག་བཏུངས་ན་རླུང་ནད་སེལ་བར་བྱེད་དོ། །​ཨརྐའི་རྩ་བ་དང་། རི་ཥི་པཱུ་ཊོ་ལི་ཀའི་རྩ་བ་ས་བོན་དང་ལྷན་ཅིག་ཆ་མཉམ་པར་བྱས་ནས་ཆུ་དང་བཏགས་ཏེ་ར་ཤང་ལམ་དུ་བྱུགས་ན་གཞང་འབྲུམ་སེལ་བར་བྱེད་དོ། །​དྲི་སཱི་ལི་ཀའི་རྩར་འོ་མ་དང་བཏགས་ཏེ་གི་ཝི་རང་ལྷན་ཅིག་ཟངས་ཀྱི་སྣོད་དུ་བཞག་ནས་མིག་ལ་བྱུགས་ན། རབ་རིབ་སེལ་བར་བྱེད་དོ། །​ཨ་རུ་ར་དང་། ཞུ་མཁན་དང་། ལུང་ཐང་གི་འདབ་མ་དང་། ཤིང་ཁུན་དང་།ཤུ་དག་རྣམས་ཆ་དང་ལྷན་ཅིག་བཏགས་ནས་གལ་ཏེ་སོས་བཏབ་ན་འཆི་བདེའི་ཚེ་ཡང་འདི་བྱིན་ན་རྣལ་དུ་གནས་པར་འགྱུར་རོ། །​ཀོ་ཀི་ལཱ་ཀྵའི་རྩ་བ་དང་། ཀུ་ཌཱུ་ཙི་དང་། དབྱུག་པའི་ཨུཏྤལ་དང་། སུ་ཝ་རྩེས་ཕྭ་ལི་ཀའི་ས་བོན་དང་། བྲི་ཧ་ཏིའི་རྩ་བ་དང་། ཆ་མཉམ་པར་བྱས་ནས་ཡུངས་ཀར་གྱི་སྣུམ་དང་ལྷན་ཅིག་བཏུངས་ན་རྐང་འབམ་དང་རླུང་ནད་སེལ་བར་བྱེད་དོ། །​གོ་ཛི་ཏྲའི་རྩ་བ་དར་བ་དང་ལྷན་ཅིག་བཏུངས་ན་རྐེད་པའི་ནད་སེལ་བར་བྱེད་དོ། །​ཨུཏྤལའི་རྩ་བ་བའི་མར་དང་ལྷན་ཅིག་བཏུངས་ན་པྲི་ཥ་ཎའི་ཀླུ་སེལ་བར་བྱད་དོ། །​ཀུ་ཛ་ཊའི་རྩ་བ་ཕྱེ་མར་བྱས་ནས་སྤྲང་དང་ལྷན་ཅིག་བྱིན་ན་རྩའི་རྨ་སེལ་བར་བྱེད་དོ། །​པ་ར་མེ་སྭ་རའི་རྩ་བ་དང་ཤུ་དག་བྱུགས་ན་འབྲས་སེལ་བར་བྱེད་དོ། སུ་ཎཱི་ཀཱའི་རྩ་བ་དང་། ལྒ་དང་ལྷན་ཅིག་ལག་པ་ལ་བྱུགས་ན་མི་རེངས་པར་བྱེད་དོ། །​བནྡྷུ་ཀིའི་རྩ་བ་སྣར་བྱིན་ན་སྣ་ནད་སེལ་བར་བྱེད་དོ། །​བཱ་རཱ་ཧ་ཀྲཱནྟའི་རྩ་བ་ཡུངས་ཀར་གྱི་མར་དང་ལྷན་ཅིག་ཁར་བཅུག་ན། སྐྱེ་བོ་ཐམས་ཅད་ཀྱི་མིག་འཆིང་བར་བྱེད་དོ། །​བྲ་ཐཱ་མཱ་ལཾ། ཨོཾ་ཁངྒ་ཝཱ་རི་ཎཱི་སྭཱ་ཧཱ། ཞེས་པའི་སྔགས་ཀྱིས་ཁ་ལ་བཏབས་ནས་མཚོན་བཟའ་བར་བྱའོ།ཨ་ག་རུ་དང་། གུ་གུལ་དང་། ཤྲཱི་ཝཱ་ས་དང་། ཙན་དན་དང་། ནེ་པཱ་ལི་ཀཱའི་འདབ་མ་དང་། ནི་རྨཱས་རྣམས་བུ་རམ་དང་ལྷན་ཅིག་ཆ་མཉམ་པར་བྱས་ནས་བདག་ཉིད་བདུགས་ཏེ། རྒྱལ་པོའི་ཕོ་བྲང་དུ་ཕྱིན་ན་སྐྱེ་བོ་ཐམས་ཅད་ཀྱིས་དེའི་དྲི་སྣོམ་པར་བྱེད་ཅིང་། ཐམས་ཅད་མངག་གཞུག་ཏུ་འགྱུར་རོ། །​ཏིལ་ནག་པོ་དང་། སྐྱུ་རུ་ར་དང་། བྷྲི་ངྒ་རཱ་ཛ་དང་། འདི་དག་ཆ་མཉམ་པར་བྱས་ནས་མར་དང་ལྷན་ཅིག་ཟོས་ན་སྐྲ་དཀར་དང་། རབ་རིབ་དང་། སྐྱ་རྦབ་རྣམས་སེལ་བར་བྱེད་དོ། །​ཀཱ་ཀ་ཛི་གྷའི་རང་བཞིན་བཤད་པར་བྱ་སྟེ། སྨན་ཆེན་པོ་ཀཱ་ཀ་ཛི་གྷ་ཨ་ཏི་བཱ་ལཱ། དེ་བཞིན་དུ་བ་ལ་ཎཾ་དང་། བ་ར་ཎྜུའི་འདབ་མ་དང་། ཁུ་བ་དང་། ཡུངས་ཀར་དཀར་པོ་དང་། མཎྜུ་ཀའི་རིལ་མ་བྲེ་གང་གིས་སྨིན་པར་བྱས་ཏེ། འདིས་རྩ་བ་བཀྲུས་ན་ཆུ་ཀླུང་གི་ཤུགས་ཀྱང་ཞི་བར་བྱེད་དོ། །​ཀཱ་ཀ་ཛི་གྷཱའི་ཁུ་བ་བླངས་ཏེ། འདིའི་རྩ་བ་དང་བཏགས་ནས་རྨ་ལ་བཏབ་ན་རྨ་གསོ་བའི་མཆོག་གོ །​འདིའི་འདབ་མ་དང་། འབྲས་ཐུབ་པོ་ཆེའི་ཆུ་དང་བཏགས་ཏེ་བཀྲུས་ཤང་བསྐམས་ནས་རྨ་ཏིལ་མར་གྱིས་བཀང་ན་རྩ་གསོ་བའི་མཆོག་གོ །​འདིའི་འདབ་མའི་ཁུ་བ་དང་། བ་ལང་གི་ཆུ་ལྷན་ཅིག་ཁར་བཟུང་ན་ཁའི་ནད་སེལ་བར་བྱེད་དོ། །​ཀཱ་ཀ་ཛི་གྷཱ་དང་། སྐྱུ་རུ་ར་དང་། བ་རུ་ར་དང་། བྷྲ་དྒ་རཱ་ཛའི་ཁུ་བ་བླངས་ནས། ཏིལ་མར་གྱིས་སྨིན་པར་བྱས་ན་ཁི་ཉ་འཕེལ་བར་བྱེད་དོ། །​ཐོས་པ་རེངས་པ་སེལ་བར་བྱེད་དོ། །​སྦྲང་དང་ལྷན་ཅིག་གིས་ལྐོག་འབྲས་སེལ་བར་བྱེད་དོ། བྷལླཱ་ཏ་ཀ་དང་། ལྷན་ཅིག་ཟོས་ན་མཛེ་ནད་སེལ་བར་བྱེད་དོ། །​མར་སར་དང་ལྷན་ཅིག་གིས་སྐྱིགས་བུའི་ནད་སེལ་བར་བྱེད་དོ། །​སྤོས་དཀར་དང་ལྷན་ཅིག་གིས་མཚན་བར་རྡོལ་བ་སེལ་བར་བྱེད་དོ། །​སྤོས་དཀར་དང་ལྷན་ཅིག་གིས་མཚན་བར་རྡོལ་བ་སེལ་བར་བྱེད་དོ། །​ཁ་ཎྜ་དང་ལྷན་ཅིག་གིས་ཁ་ནད་སེལ་བར་བྱེད་དོ། །​བའི་ཆུ་དང་ལྷན་ཅིག་གིས་མེ་དབལ་སེལ་བར་བྱེད་དོ། །​འཕགས་པ་རྩ་བའི་མཛོད་སྨན་ཆེན་པོའི་རིམ་པ་སློབ་དཔོན་དཔལ་ལྡན་འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པ་རྫོགས་སོ།། །​།པྲི་ཡཾ་ཀུ་དང་། ཀ་ཀོ་ལ་དང་། ཤུ་དག་དང་། རུ་རྟ་དང་། ཡུངས་ཀར་དཀར་པོ་དང་། ནཱ་ག་པུ་ཥཱ་དང་། སྤོས་དཀར་རྣམས་ཀྱི་བདུག་པ་བྱས་ན་མྱུར་དུ་ཚོར་འབྱུང་བར་འགྱུར་རོ། །​སྒོག་པ་ཟོས་ན་ཨ་རུ་དང་། ཀུ་ཊ་བཏགས་ན་དྲི་མ་མེད་པར་འགྱུར་རོ། །​ཆང་བཏུངས་ནས་དུ་རྦ་བཏགས་ན་དྲི་མ་མེད་པར་འགྱུར་རོ། །​པ་རོ་ལཱིའི་ཁུ་བ་བཏབ་ན་ཆང་དཀར་པོར་འགྱུར་རོ། །​ཡང་། སོ་སོའི་བཱི་ར་བཏབ་ན་རང་བཞིན་དུ་གནས་པར་འགྱུར་རོ། །​ཀཱ་ར་སུམ་ཁ་དཀར་པོའི་རྩ་བ་དང་རྨ་བྱའི་གཙུག་ཕུད་ཀྱི་རྩ་བ་དང་། གཞན་གྱིས་མི་ཐུབ་པ་དཀར་བོའི་རྩ་བ་རྣམས་གཅིག་ཏུ་བྱས་ནས་བཏགས་ཏེ་གྲིབ་མ་ལ་བསྐམས་པའི་རིལ་བུ་ཁར་བཅུག་ཅིང་། ལུས་ལ་བྱུགས་པ་བྱས་ན་གཡུལ་ལས་མཚོན་ཆ་བཟློག་པར་བྱེད་དོ། སྐྱུ་རུ་རའི་རྩ་བ་དང་། མེ་ཏོག་ཕྱུང་ནས་ཁར་བཅུག་ན་གཡུལ་ལས་མཚོན་ཆ་རེངས་བར་བྱེད་དོ།ཨུ་ངྡྷ་དྟྷ་ག་ལྀ་ཏཾ་བ་ནཱ་ནི་སི་ཀྟ་མྲྀ་ཏྟི་ཀཱཾ་གྲྀ་དྱ་དཀྟོ་ད་ར་མ་དྷྱེ་པྲ་ཀཱི་སྱ་ཡ་ཏ་གྲྀ་ཧ་ཕཊ་ལ་སྦྲཱ་ཡེ་ཏ། ཧ་ཧྲ་ཨི་ཥྨི་ཀཱ་ཡ་ཏནྟི། ཙ་ཏུ་རྡ་ཤྱཱཾ། བ་ཏུ་བཱ་ར་བྲི་ཀྵ་སྱ་དཀྵི་ཎ་སཱ་ཁཱཾ་གྲྀ་ཧྱ་ཀ་ར་ཡི་ཏཱ་ཤྲི་དྒ་མ་ཏཱི་ཤྨ་ཤད་གྣི། ཏཱ་དྷི་ཏཾ། ཕུག་རོན་གྱི་བྲུན་དང་། ལྷམ་བུ་ཆུ་གཤེར་གྱི་ཆུ་དང་། གུ་གུལ་དང་། ཤིང་ཚ་དང་། ན་གི་དང་། རུ་རྟ་དང་། གན་ཀའི་ས་བོན་དང་། འདི་དག་གིས་བདུགས་པའི་རིལ་བུ་སྦྱར་ཏེ། བདུག་སྤོས་འདིས་རྙེད་པ་དང་བཅས་པའི་ཚོང་འབྱུང་བར་འགྱུར་རོ། །​སྔགས་ནི་འདི་འོ། །​ཨོཾ་ན་མོ་ཅ་ཎྜ་ཀུ་ཥ་ཀུ་རུ་ཀུ་རུ་སཱ་ཧཱ།འདི་ནི་བྱམས་གླིང་གི་གཟིམས་ཁང་དུ་རྒྱ་དཔེ་བཞུགས་པ་ལས་ཆོས་རྗེ་རིན་པོ་ཆེ་ངག་གི་དབང་ཕྱུག་བསོད་ནམས་རྣམ་རྒྱལ་དཔལ་བཟང་པོའི་བཀའ་བཞིན་དུ། ཞ་ལུ་ལོ་ཙཱ་བ་དགེ་སློང་ཆོས་སྐྱོང་བཟང་པོས་རྒྱ་དཔེ་བཞིན་ཇི་ལྟར་གོ་བ་རྣམས་བསྒྱུར་རོ། །​ །​།