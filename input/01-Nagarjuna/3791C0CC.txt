༄༅། །​དཔལ་ནག་པོ་ཆེན་པོའི་སྒྲུབ་ཐབས་ཞེས་བྱ་བ། སྒྲུབ་ཐབས་ཀླུ་སྒྲུབ་ཀྱིས་མཛད་པ།༄༅༅། །​རྒྱ་གར་སྐད་དུ། ཤྲཱི་མ་ཧཱ་ཀཱ་ལ་ས་དྷ་ན་མ། བོད་སྐད་དུ། དཔལ་ནག་པོ་ཆེན་པོའི་སྒྲུབ་ཐབས་ཞེས་བྱ་བ། དཔལ་ནག་པོ་ཆེན་པོ་ལ་ཕྱག་འཚལ་ལོ། །​ཇི་ལྟར་སྔོན་གསུངས་པའི་རིམ་པས་སྟོང་པ་ཉིད་དུ་བསྒོམ་པའི་རྗེས་ལ། སྣ་ཚོགས་པདྨ་ཉི་མའི་སྟེང་དུ་ཧཱུྃ་ཡིག་ནག་པོའོ། འོ།དེ་ཉིད་ཁོ་ན་ཡོངས་སུ་གྱུར་པ་ལས། རྗེ་བཙུན་དཔལ་ནག་པོ་ཆེན་པོ་ནི། ཞལ་གཅིག་ཕྱག་གཉིས། སྐུ་མདོག་ནག་པོ་སྤྱན་གསུམ་པ་ཆེར་འབར་བ། གཡས་དང་གཡོན་གྱི་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ། མགོ་བོའི་ཕྲེང་བ་འཕྱང་བས་བརྒྱན་པ། དབུ་སྐྲ་ཁམ་པ་གྱེན་དུ་འགྲེང་བ། སྐུ་ལུས་རིགས་ཤིང་མཆེ་བ་གཙིགས་པ། འཇིགས་སུ་རུང་བ།ལྟོ་འཕྱེས་ལུས་ལ་བརྒྱན་པ། ཡན་ལག་ཐམས་ཅད་མིའུ་ཐུང་གི་གཟུགས་བརྙན་ཅན། ཁ་ནས་ཁྲག་འཛག་པ། སྐད་ཅིག་གིས་བདག་ཉིད་བསྐྱེད་ལ་སྔགས་བཟླ་བར་བྱ་སྟེ། དེ་ལ་འདིར་སྔགས་ནི། ཨོཾ་མ་ཧཱ་ཀཱ་ལ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ།དུག་དང་། ཁྲག་དང་སྒོག་པ་དང་། ཡུངས་ཀར་རྣམས་བསྲེས་པའི་སྤོས་ནག་པོ་ཆེན་པོ་ལ་དབུལ་ལོ། །​སྲན་མ། ཤ་ཆེན་དང་། ཆང་དང་། མེ་ཏོག་དང་།བྱུག་པ་དང་། སྒྲོན་མ་དང་། བདུད་རྩི་ལྔས་ནག་པོ་ཆེན་པོ་ལ་གསོལ་མཆོད་བྱས་ལ་གཏོར་མའི་སྔགས་འདིས་སོ། །​ཨོཾ་མ་ཧཱ་ཀཱ་ལ་ཡ། ཤཱ་ས་ན། ཨུ་པ་ཧ་རི་ཎི། ཨེ་ཥ་ཨ་པརྩི། མ་ལོ་ཨ་ཡི། ཨི་དཾ་རཏྣ་ཏྲ་ཡཱ་ཡ། ཨ་པ་ཀ་རི་ཎི།ཡ་ཏི་པྲ་ཏི་ཛྷར་སྨ་ར་སི་ཏཱ་དཱ། ཨི་དཾ་དུཥྚ་ཁ་ཁ། ཁཱ་ཧི་ཁཱ་ཧི། མཱ་ར་མཱ་ར། །​གྲིནྣ་གྲི །​ །​བནྡྷ་བནྡྷ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། ཛི་ཨིན་མེ་ཀེ་ན་མཱ་ར་ཡ་ཧཱུྃ་ཧཱུྃ་ཕཊ། དེ་ལ་འདིའི་ཉེ་བར་སྤྱད་པ་ནི། ཚ་བ་གསུམ་ལ་བསྒྲུབ་བྱའི་གཟུགས་སོ་སོར་བྱས་ཏེ། དེའི་ལུས་ལ་ཚེར་མས་བཀང་སྟེ། དུག་དང་སྐེ་ཚེ་དག་གི་ཆོ་ག་བཞིན་དུ་བྱུགས་ལ་མེ་ལ་བདུགས་ན་གང་གི་མིང་ནས་བོས་ན་སྐད་ཅིག་ལ་མི་སྣང་བར་འགྱུར་རོ། །​ཡང་སློབ་དཔོན་རྟག་ཏུ་སྨོད་པ། །​སེམས་ཅན་དཔག་ཏུ་མེད་པ་ལ་གནོད་པར་བྱེད་པ་ནི། ནག་པོ་ཆེན་པོས་གསོལ་བར་བྱེད་དེ། དེའི་ལུས་ཀྱི་ཤ་ཟ་ཞིང་དེའི་ཁྲག་ཀྱང་འཐུང་བར་བྱེད། རྟག་པར་བྱས་ནས་སྤྱི་བོ་ནས་ཡོངས་སུ་གཟུང་ནས་ཏིལ་ཙམ་དུ་བྱེད་དོ། །​ཞེས་བྱ་བ་ལ་སོགས་པ་མང་དུ་ཡིད་ལ་གོ་བར་བྱའོ། །​དཔལ་ནག་པོ་ཆེན་པོའི་སྒྲུབ་ཐབས་ཞེས་བྱ་བ་སློབ་དཔོན་ཀླུ་སྒྲུབ་ཀྱིས་མཛད་པ་རྫོགས་སོ།། །​།བོད་ཀྱི་ལོ་ཙཱ་བ་ག་རོད་ཀྱིས་བསྒྱུར་བའོ། །​རྒྱལ་ཚ་ལུང་མང་པོ་དང་། ཆོས་རྗེ་བསོད་ནམས་ཀྱི་ཕྱག་དཔེ་ལས།ཡར་ལུང་པ་སེང་གེ་རྒྱལ་མཚན་གྱིས་ཀླུའི་དགོན་པར་ཞུས་དག་བགྱིས་པ་ལས་བཤུས་སོ། །​